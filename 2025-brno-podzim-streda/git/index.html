<h1 id="ukoly_-_git">Úkoly - Git
<a href="#ukoly_-_git" class="header-link">#</a>
</h1>
<h2 id="teoreticke_otazky">Teoretické otázky
<a href="#teoreticke_otazky" class="header-link">#</a>
</h2>
<ol>
<li>Proč je vhodné nastavit uživatelské jméno a e-mail hned po instalaci?</li>
<li>Jaký je rozdíl mezi pracovním adresářem, indexem (staging area) a repozitářem?</li>
<li>Co se děje při příkazu git add a co při git commit?</li>
<li>Vysvětli, co je to commit hash a proč je důležitý.</li>
<li>Jak Git uchovává historii změn? Uveď rozdíl oproti klasickému ukládání souborů.</li>
<li>Co znamená, že Git je „distribuovaný systém pro správu verzí“?</li>
<li>Proč je doporučeno používat větve místo práce přímo v hlavní větvi (main/master)?</li>
<li>Jaký je rozdíl mezi git merge a git rebase? Uveď příklad, kdy bys použil/a který. Co se stane s historií, pokud sloučíš větev pomocí merge? A co při rebase?
Pozn.: Co je rebase jsme se na kurzu neučili, ale jde taky o způsob slučování větví, který je dobré znát. Zkus si o tom dohledat informace.</li>
<li>Jaký je účel pull requestu a proč se používá?</li>
<li>Co znamená code review a jaký je jeho přínos?</li>
<li>K čemu je soubor .gitignore ?</li>
<li>Co se stane, pokud přidáš do .gitignore soubor, který už je ve verzovací historii?</li>
<li>Proč je vhodné ignorovat logy, dočasné soubory editorů nebo sestavení?</li>
<li>Jak se zapisují vzory do .gitignore? Uveď příklady pro:<ul>
<li>ignorování všech .log souborů</li>
<li>ignorování adresáře build</li>
</ul>
</li>
</ol>
<hr />
<h2 id="prakticky_ukol_cestovni_pruvodce">Praktický úkol: „Cestovní průvodce“
<a href="#prakticky_ukol_cestovni_pruvodce" class="header-link">#</a>
</h2>
<p>Tento úkol se provádí pouze lokálně na virtuálce, není nutné jej odevzdávat.
Pokud ale chceš, odevzdej například soubor který bude obsahovat změny ve
větvi main:</p>
<div class="highlight"><pre><span></span><span class="go">git log -p main</span>
</pre></div><h3 id="1_inicializace">1. Inicializace
<a href="#1_inicializace" class="header-link">#</a>
</h3>
<ol>
<li>Vytvoř repozitář <code>pruvodce</code>.</li>
<li>Do <code>README.md</code> napiš:</li>
</ol>
<div class="highlight"><pre><span></span><span class="go">Tento repozitáx obsahuje cestovní průvodce po různých městech a zemích.</span>
</pre></div><ol start="3">
<li>Vytvoř commit v <code>main</code> s názvem: Inicializace projektu.</li>
<li>Od této chvíle se v <code>main</code> již přímo nepracuje – vždy se vytvoří větev.</li>
</ol>
<h3 id="2_pruvodce_pariz">2. Průvodce Paříž
<a href="#2_pruvodce_pariz" class="header-link">#</a>
</h3>
<ol>
<li>Vytvoř větev <code>pridat-pariz</code>.</li>
<li>Přidej soubor <code>pariz.txt</code> s průvodcem (zajímavost, jídlo, doprava).</li>
<li>Vytvoř commit (Přidán průvodce po Paříži).</li>
<li>Sluč větev do <code>main</code>.</li>
</ol>
<h3 id="3_pruvodce_londyn">3. Průvodce Londýn
<a href="#3_pruvodce_londyn" class="header-link">#</a>
</h3>
<ol>
<li>Vytvoř větev <code>pridat-londyn</code>.</li>
<li>První commit: vytvoř soubor <code>londyn.txt</code> (zajímavost, jídlo, doprava).</li>
<li>Druhý commit: přidej novou sekci do <code>README.md</code>:</li>
</ol>
<div class="highlight"><pre><span></span><span class="go">Obsahuje: Paříž, Londýn</span>
</pre></div><ol start="4">
<li>Tuto větev zatím neslučuj.</li>
</ol>
<h4 id="_mezitim">👉 Mezitím
<a href="#_mezitim" class="header-link">#</a>
</h4>
<ol>
<li>Vytvoř větev <code>pariz-update</code> z větve <code>main</code>.</li>
<li>Uprav <code>README.md</code>, aby obsahoval text:</li>
</ol>
<div class="highlight"><pre><span></span><span class="go">Obsahuje: Paříž, Francie</span>
</pre></div><ol start="3">
<li>Vytvoř commit (Rozšířen seznam v README.md).</li>
<li>Sluč <code>pariz-update</code> do <code>main</code>.</li>
</ol>
<h4 id="_nyni">👉 Nyní
<a href="#_nyni" class="header-link">#</a>
</h4>
<ol>
<li>Vrať se do větve <code>pridat-londyn</code> a zkus sloučit do <code>main</code>.</li>
<li>Git nahlásí konflikt v <code>README.md</code>.</li>
<li>Konflikt vyřeš tak, že výsledný řádek bude:</li>
</ol>
<div class="highlight"><pre><span></span><span class="go">Obsahuje: Paříž, Francie, Londýn</span>
</pre></div><ol start="4">
<li>Commitni a dokonči merge.</li>
</ol>
<h3 id="4_pruvodce_berlin">4. Průvodce Berlín
<a href="#4_pruvodce_berlin" class="header-link">#</a>
</h3>
<ol>
<li>Vytvoř větev <code>pridat-berlin</code>.</li>
<li>Přidej soubor <code>berlin.md</code> (zajímavost, jídlo, doprava).</li>
<li>Vytvoř commit (Přidán průvodce po Berlíně).</li>
<li>Sluč větev do <code>main</code>.</li>
</ol>
<h3 id="5_oprav_preklep">5. Oprav překlep
<a href="#5_oprav_preklep" class="header-link">#</a>
</h3>
<ol>
<li>Vytvoř větev: <code>oprava-readme</code></li>
<li>Oprav překlep v <strong>README.md</strong></li>
<li>Vytvoř commit (Opravenen překlep v readme)</li>
<li>Sluč větev do <code>main</code>.</li>
</ol>
<h3 id="6_ignorovani_souboru">6. Ignorování souborů
<a href="#6_ignorovani_souboru" class="header-link">#</a>
</h3>
<ol>
<li>Vytvoř větev <code>pridat-gitignore</code>.</li>
<li>Přidej <code>.gitignore</code> s pravidly:</li>
</ol>
<div class="highlight"><pre><span></span><span class="go">*.tmp</span>
<span class="go">pracovni/</span>
</pre></div><ol start="3">
<li>Vytvoř commit (Přidán soubor .gitignore).</li>
<li>Sluč větev do <code>main</code>.</li>
</ol>
<hr />
<h2 id="prakticky_ukol_playground_repo">Praktický úkol: „Playground repo“
<a href="#prakticky_ukol_playground_repo" class="header-link">#</a>
</h2>
<p>Postupuj dle návodu <code>Readme.md</code> v gitovém repozitáři.</p>