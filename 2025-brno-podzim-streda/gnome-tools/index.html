<h1 id="zakladni_uzivatelske_nastroje_v_gnome">Základní uživatelské nástroje v GNOME
<a href="#zakladni_uzivatelske_nastroje_v_gnome" class="header-link">#</a>
</h1>
<p>GNOME poskytuje moderní prostředí, ve kterém najdeme množství nástrojů pro
každodenní práci. Tyto nástroje umožňují správu souborů, sledování výkonu
systému, přizpůsobení prostředí i další běžné úkony.</p>
<h2 id="soubory_files__nautilus">Soubory (Files / Nautilus)
<a href="#soubory_files__nautilus" class="header-link">#</a>
</h2>
<p>Součástí GNOME jsou Soubory, grafický správce souborů. Umožňuje procházet
adresáře, kopírovat, přesouvat a mazat soubory. Podporuje připojení síťových
jednotek a práci s externími disky. Nabízí vyhledávání souborů podle jména
nebo typu a různé způsoby zobrazení.</p>
<p><span class="figure"><a href="naucse:static?filename=tools-01.png"><img src="naucse:static?filename=tools-01.png" alt="Tools #1"></a></span></p>
<h2 id="sledovani_systemu_system_monitor">Sledování systému (System Monitor)
<a href="#sledovani_systemu_system_monitor" class="header-link">#</a>
</h2>
<p>System Monitor poskytuje přehled o výkonu počítače. Sleduje využití CPU,
paměti, disku a sítě. Zobrazuje běžící procesy a umožňuje je spravovat
(ukončit nebo změnit prioritu).</p>
<p><span class="figure"><a href="naucse:static?filename=tools-02.png"><img src="naucse:static?filename=tools-02.png" alt="Tools #2"></a></span></p>
<h2 id="nastaveni_settings">Nastavení (Settings)
<a href="#nastaveni_settings" class="header-link">#</a>
</h2>
<p>Aplikace Nastavení je centrální místo pro správu systému v prostředí GNOME.
Uživatel zde najde přehledně uspořádané kategorie, ve kterých lze nastavovat:</p>
<ul>
<li>Síťová připojení – kabelová, bezdrátová i VPN</li>
<li>Bluetooth – spárování a správa zařízení</li>
<li>Displej a zvuk – rozlišení, orientace obrazovky, výstup a vstup zvuku</li>
<li>Uživatelé a účty – správa účtů a přihlášení k online službám</li>
<li>Soukromí a bezpečnost – oprávnění aplikací, správa hesel a uzamykání obrazovky</li>
<li>Aktualizace systému – notifikace a instalace nových verzí</li>
</ul>
<p>Nastavení je navrženo tak, aby i méně zkušený uživatel rychle našel potřebnou
volbu a mohl si prostředí přizpůsobit podle svých potřeb.</p>
<p><span class="figure"><a href="naucse:static?filename=tools-03.png"><img src="naucse:static?filename=tools-03.png" alt="Tools #3"></a></span></p>
<h2 id="vyladeni_gnome_tweaks">Vyladění GNOME (Tweaks)
<a href="#vyladeni_gnome_tweaks" class="header-link">#</a>
</h2>
<p>Tweaks musí být nainstalováno uživatelem. Doplňuje základní Nastavení o pokročilé možnosti. Umožňuje měnit detaily
jako výchozí písma, chování oken, animace nebo zobrazení ikon. Tato aplikace
je určena spíše pro uživatele, kteří chtějí GNOME jemně přizpůsobit svým
zvyklostem.</p>
<p><span class="figure"><a href="naucse:static?filename=tools-04.png"><img src="naucse:static?filename=tools-04.png" alt="Tools #4"></a></span></p>
<h2 id="rozsireni_gnome_extensions">Rozšíření (GNOME Extensions)
<a href="#rozsireni_gnome_extensions" class="header-link">#</a>
</h2>
<p>GNOME Extensions  musí být také nainstalováno uživatelem. Přidávají do prostředí nové funkce a možnosti. Mohou měnit
chování pracovních ploch, přidávat nové panely či widgety, zlepšovat
notifikace nebo rozšířit ovládání. Správa probíhá přes samostatnou aplikaci
Extensions nebo na webu <a href="https://extensions.gnome.org">extensions.gnome.org</a>.</p>
<p><span class="figure"><a href="naucse:static?filename=tools-05.png"><img src="naucse:static?filename=tools-05.png" alt="Tools #5"></a></span></p>
<h2 id="prohlizec_internetu_firefox">Prohlížeč internetu (Firefox)
<a href="#prohlizec_internetu_firefox" class="header-link">#</a>
</h2>
<p>Firefox umožňuje prohlížení webových stránek, práci s více záložkami a
historii prohlížení. Nabízí vše, co bychom očekávali i na jiných operačních
systémech.</p>
<p><span class="figure"><a href="naucse:static?filename=tools-06.png"><img src="naucse:static?filename=tools-06.png" alt="Tools #6"></a></span></p>
<h2 id="software_software__gnome_software">Software (Software / GNOME Software)
<a href="#software_software__gnome_software" class="header-link">#</a>
</h2>
<p>GNOME Software umožňuje instalovat a aktualizovat aplikace i systémové
balíčky. Kromě repozitářů Fedory podporuje také Flatpak balíčky.</p>
<p><span class="figure"><a href="naucse:static?filename=tools-07.png"><img src="naucse:static?filename=tools-07.png" alt="Tools #7"></a></span></p>
<h2 id="prohlizec_dokumentu_document_viewer__evince">Prohlížeč dokumentů (Document Viewer / Evince)
<a href="#prohlizec_dokumentu_document_viewer__evince" class="header-link">#</a>
</h2>
<p>Document Viewer je jednoduchý nástroj pro prohlížení PDF a dalších dokumentů.
Podporuje anotace a práci s několika otevřenými dokumenty současně.</p>
<p><span class="figure"><a href="naucse:static?filename=tools-08.png"><img src="naucse:static?filename=tools-08.png" alt="Tools #8"></a></span></p>
<h2 id="kalkulacka_calculator">Kalkulačka (Calculator)
<a href="#kalkulacka_calculator" class="header-link">#</a>
</h2>
<p>Calculator nabízí základní i pokročilé výpočty v jednoduchém rozhraní.</p>
<p><span class="figure"><a href="naucse:static?filename=tools-09.png"><img src="naucse:static?filename=tools-09.png" alt="Tools #9"></a></span></p>
<h2 id="textovy_editor_text_editor">Textový editor (Text Editor)
<a href="#textovy_editor_text_editor" class="header-link">#</a>
</h2>
<p>Text Editor je jednoduchá aplikace pro práci s textovými soubory. Hodí se jak
pro rychlé poznámky, tak i pro úpravy konfiguračních souborů. Podporuje
zvýrazňování syntaxe, práci s více záložkami a základní vyhledávání.</p>
<p><span class="figure"><a href="naucse:static?filename=tools-10.png"><img src="naucse:static?filename=tools-10.png" alt="Tools #10"></a></span></p>
<h2 id="kancelarsky_balik_libreoffice">Kancelářský balík (LibreOffice)
<a href="#kancelarsky_balik_libreoffice" class="header-link">#</a>
</h2>
<p>Součástí systému je sada <strong>LibreOffice</strong>, která poskytuje plnohodnotné
kancelářské aplikace. Najdeme zde nástroje pro psaní textů (Writer), práci s
tabulkami (Calc) a tvorbu prezentací (Impress). Dají se doinstalovat i databáze
(Base) a kreslení (Draw). LibreOffice je kompatibilní s formáty Microsoft Office
a je vhodný pro každodenní použití jak v osobním, tak i pracovním prostředí.</p>
<p><span class="figure"><a href="naucse:static?filename=tools-11.png"><img src="naucse:static?filename=tools-11.png" alt="Tools #11"></a></span></p>
<p><span class="figure"><a href="naucse:static?filename=tools-12.png"><img src="naucse:static?filename=tools-12.png" alt="Tools #12"></a></span></p>
<p><span class="figure"><a href="naucse:static?filename=tools-13.png"><img src="naucse:static?filename=tools-13.png" alt="Tools #13"></a></span></p>
<p>Až si dohraješ, virtuální počítač můžeš vypnout.</p>